# Uppgift-agila-metoder

## HäftigMedia AB

I den här uppgiften ska ni träna på att jobba med agila metoder i projekt. Ni ska inte börja koda, det gör ni i mån av tid på måndag/tisdag, utan ni ska planera projektet ni ska göra med hjälp av agila metoder. Ni har fria tyglar att utforma appens funktionaliteter så som ni vill. Viktigt är att ni funderar kring det som en användare inte som en utvecklare! Vad behöver användaren för att få bästa upplevelse och vad skapar värden för kund & användare?

### Beskrivning av uppdraget
Företaget HäftMedia AB vill utveckla en app som simulerar ett quiz-moment "Högre/Lägre". I det här spelet spelar användaren alltid mot botar/dator.
Hur går quiz-momentet till?
* En spelledare startar spelet med en välkomstfras och info om hur det går till.
* En av deltagarna börjar med att svara, har deltagaren fel går turen över till nästa spelare.
* Det är frivilligt om spelet är över när en deltagare gissar rätt eller om man vill spara ner totala poäng.
* Om svaret är fel går turen över till nästa delatagare.

**User stories:**

Det är lätt att lägga för mycket fokus på vilken funktionalitet som ska implementeras, och inte tänka på eller kommunicera för vem funktionaliteten inkluderas eller vilket värde funktionaliteten tillför. Detta är ett problem som **user stories** enkelt löser.
En user story är ett kortfattat sätt att beskriva funktionalitet som system ska kunna ha, och som alltid innheåller information om vem, vad samt kring varför funktionaliteten byggs. Ett exempel på en user story är:

**Som *[roll]* vill jag *[mål/önskan]* så att *[fördel].***

**Som *ekonomiansvarig* vill jag kunna skriva ut en *momssammanställning* varje månad så att jag effektivt kan uppfylla *rapporteringskravet* från Skatteverket.**

Fundera i er grupp vilka funktioner ni skulle vilja att appen har. Gör detta som **User stories**. Exempel på det är ska man kunna registrera sig och logga in? Ska appen vara responsiv? Ska det vara tidspress på quizet?

### Checklista för projektet
* Arbeta som att ni ska planera er första 2 veckors sprint. Vad är rimligt att hinna med? Försök att tidsuppskatta varje moment. Fundera kring vad ni skulle vilja kunna visa kunden efter de två första veckorna.
* Sätt upp en scrum board/kanban i GitHub eller med post-it lappar på en tavla/bord.
* Gör en product backlog. Den innehåller de arbetsobjekt som är kandidater för vad som krävs för att realisera produkten. Här ska ni inte gå in på tekniska detajler! Objekten i product backlog är era user stories. Tips är att göra dessa som issues i en kolumn i GitHub. Fundera kring när ärendet kan stängas?
* Gör en sprint backlog. Den innehåller de uppgifter som ska genomföras under sprinten. Här plockar ni alltså in det som ni tycker är rimligt att hinna med från product backlog. Objekten som plockas ut bryts ner till konkreta uppgifter. Glöm inte att försöka uppskatta tid per uppgift.
* Fundera noga kring prioriteringar. Vad skapar värde för kunden?
* Fundera kring vad ni vill visa kunden efter era två första veckor? Räcker det med en enkel prototyp som visar de viktigaste funktionerna?
* Fundera kring rollen Product Owner. Hur skulle en sådan roll se ut i ert projekt?
* Fundera kring rollen Scrum master. 



